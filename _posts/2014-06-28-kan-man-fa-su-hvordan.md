---
title: Kan man få SU? Hvordan?
---
Du får SU hele året, men du skal sørge for at få uddannelsen SU-godkendt. Hver
ny studerende skal søge om at få sin uddannelse godkendt.  Jeg kan ikke
garantere, at din specifikke Oxford-uddannelse bliver SU-godkendt, men jeg har
endnu ikke hørt om et eneste tilfælde, hvor en dansker på Oxford ikke har fået
sin uddannelse SU-godkendt.

Husk, at SU udgør en del af din skattepligtige indkomst, dvs. du skal betale
skat af SU. Jeg får I øjeblikket omkring 4400 kr. om måneden udbetalt. Al
anden indtægt udover SU er naturligvis også skattepligtig (trækprocent på 37,
med mindre du er enormt god til at tjene penge), så sommeferiejob er lidt
mindre attraktive.

