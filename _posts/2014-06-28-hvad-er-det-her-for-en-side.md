---
title: Hvad er det her for en side?
---
Siden her er tænkt som en hjælp til danskere, der overvejer at søge Oxford (og
Cambridge), men som mangler ordentligt information. Der ligger meget
information om Oxbridge på nettet, men det meste er både af ringe kvalitet og
sjældent skrevet med en forståelse for, hvordan det egentlig er at gå igennem
ansøgningsprocessen.

Jeg søgte og blev selv optaget på Philosophy, Politics and Economics på St.
John's College, Oxford, i 2011. Derfor er der en PPE-specifik kategori, men
jeg har forsøgt at holde resten så generelt som muligt, så også
naturvidenskabeligt interesserede kan få gavn af siden.

Siden er er todelt: først og fremmest en FAQ, som forhåbentligt kan opløse
lidt af den tvivl, der følger overvejelser om at studere i udlandet og på
Oxford; desuden en samling af tidligere ansøgeres personal statements og
references, der kan tjene som inspiration i den noget uvante opgave det er at
skrive en motiveret ansøgning til et universitet. Jeg letter på hatten for
jer, der har delt disse ellers ret personlige dokumenter med os andre.

